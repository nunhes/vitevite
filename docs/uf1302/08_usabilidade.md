---
title: Usabilidade
lastUpdated: true
---

# Introdución ao deseño da experiencia de usuario en produtos web (UX/UI)

Benvido/a ao deseño da experiencia de usuario (UX) en produtos web. Nesta lección, imos explorar algúns termos e conceptos esenciais no ámbito do deseño de experiencia de usuario (UX/UI). É importante establecer definicións claras, comezar cunha base sólida, xa que diferentes disciplinas poden usar os mesmos termos con significados lixeiramente distintos.

O **deseño da experiencia de usuario** (UX) céntrase en como as persoas interactúan coas interfaces para realizar tarefas específicas. Comprender o usuario e os seus obxectivos é clave para deseñar interfaces eficaces e satisfactorias.

## Conceptos básicos de UX: Usuario e Interface

O deseño de experiencia de usuario parte dunha idea central: **os usuarios interactúan con interfaces para realizar tarefas específicas**. Este principio guía todo o proceso de deseño, xa que **comprender ao usuario e a tarefa que quere realizar** é esencial para deseñar a mellor interface posible.

### O usuario

A experiencia de usuario comeza co propio usuario. Por "usuario", referímonos á **persoa que emprega unha tecnoloxía ou ferramenta para acadar un obxectivo**. Este termo pode aplicarse a calquera "artefacto", xa sexa dixital ou físico. Non sempre está limitado a un dispositivo dixital; por exemplo, unha persoa pode usar un calendario físico para organizar eventos importantes. En produtos web, o usuario interactúa cunha interface (sitios web, aplicacións) para realizar tarefas concretas como realizar unha compra ou buscar información.

**Máis información sobre o usuario en UX:** [UX Design - Understanding Users (NNGroup)](https://www.nngroup.com/articles/definition-user-experience/)

### Que é unha interface?

**Unha interface é o medio a través do cal o usuario interactúa cun sistema para realizar unha tarefa**. É o medio que conecta ao usuario cun sistema. Por exemplo, facer unha chamada telefónica implica interactuar cun teléfono móbil, que serve como sistema mediador entre o usuario e o obxectivo (contactar con outra persoa).

A interface debe ser intuitiva e permitir ao usuario proporcionar unha entrada clara (como premer un contacto) para recibir unha saída desexada (a conexión coa outra persoa). Unha boa interface considera os diferentes métodos de comunicación dispoñibles e axústase ás preferencias dos usuarios.

No contexto web, inclúe elementos como menús, formularios, botóns e contidos interactivos que permiten realizar accións. 

## A perspectiva da experiencia de usuario

A experiencia do usuario pode variar segundo as características individuais da persoa, como a súa idade, nivel educativo, familiaridade coa tecnoloxía ou posibles limitacións físicas. Ademais, factores sociais e culturais tamén inflúen no deseño e na adopción das interfaces. Por exemplo, cuestións como a privacidade poden ter diferentes interpretacións segundo o contexto cultural.

Un deseñador UX/UI debe coñecer a fondo as características dos usuarios - publico obxectivo ou target- aos que vai dirixido o seu produto. Ademais os deseñadores UX/UI deben ter en conta asuntos como:

- a responsividade da interface que están creando e como esta se adaptará aos distintos dispositivos e xanelas gráficas; 
- e garantir a accesibilidade do produto para aquelas persoas con calquera tipo de discapacidade visual ou motora.

### Características dos Usuarios

A capacidade dun usuario para utilizar unha interface está influída por:

- **Factores persoais:** idade, nivel educativo, experiencia tecnolóxica ou limitacións físicas.
- **Factores culturais:** percepcións sobre privacidade ou accesibilidade, que poden variar entre grupos sociais ou rexións.
- **Factores emocionais:** adopción tecnolóxica, como os adultos maiores que envían mensaxes de texto para comunicarse cos seus netos.

**Recursos recomendados:**

- [Accessibility Basics - W3C](https://www.w3.org/WAI/fundamentals/accessibility-intro/)

## O obxectivo do deseño de UX/UI. A Creación de Interfaces

Deseñar implica crear ou modificar algo para que funcione mellor. No deseño web, isto significa desenvolver solucións novas ou mellorar interfaces existentes para alcanzar os obxectivos do usuario de forma eficiente e satisfactoria.

O obxectivo do deseño de UX/UI é proporcionar **interfaces útiles e utilizables**:

- **Útiles:** *Que permitan* ao usuario completar a tarefa desexada. Ou aínda mellor que axuden ao usuario a realizar unha tarefa concreta, como completar un formulario de rexistro.
- **Usables:** *Que permitan e faciliten* o proceso de forma **eficaz, eficiente e satisfactoria**.

**Un bo deseño céntrase na simplicidade das entradas, a rapidez dos procesos e a claridade das saídas**.

**Guías para o deseño web:**

- [Designing Interfaces - A Pattern Approach](https://www.designsystems.com/jenifer-tidwell-creator-of-a-pattern-language-for-ui-design/) + [Libro](https://www.amazon.es/Designing-Interfaces-Patterns-Effective-Interaction/dp/1492051969/)

------

## O ciclo de deseño de UX/UI en produtos web

O proceso de deseño non é lineal, senón un ciclo continuo con varias fases interconectadas. O proceso de deseño de UX/UI  en produtos web segue un ciclo continuo de catro fases:

### 1. Recopilación de requisitos

Nesta fase inicial, o deseñador investiga como o usuario realiza actualmente a tarefa. Os deseñadores actúan como detectives, empregando técnicas como:

- **Observación:** Analizar o comportamento dos usuarios. Análise de métricas web e mapas de calor.
- **Entrevistas:** Recoller información directamente dos usuarios.
- **Estudo de casos:** Comprender como se resolve o problema no contexto actual.

O deseñador actúa como un detective, intentando identificar necesidades, incluso aquelas que os usuarios non poden articular claramente.

**Exemplo práctico:** Analizar un sitio de comercio electrónico para identificar por que os usuarios abandonan os carros de compra.

**Máis información:**

- [User Research Basics (NNGroup)](https://www.nngroup.com/articles/user-research-basics/)

### 2. Deseño de alternativas

Baseándose nos datos recollidos, os deseñadores crean diferentes alternativas de interface. Estas deben enfocarse na solución de problemas específicos detectados na fase anterior.

As opcións poden incluír:

- Wireframes: Representacións básicas da interface.
- Mockups: Deseños detallados que inclúen elementos visuais.
- Propostas responsivas para garantir compatibilidade en distintos dispositivos.

**Ferramentas recomendadas:** Figma, Sketch, Justinmind, Motiff...

### 3. Creación de prototipos

Nesta fase, elabóranse prototipos das alternativas máis prometedoras. Os prototipos axudan a validar ideas e a comprender como os usuarios interactuarían coas novas interfaces.

Os prototipos son modelos interactivos que permiten probar a interface antes do desenvolvemento final. Poden ser:

- Wireframes interactivos.
- Prototipos de alta fidelidade.
- Prototipos de código.

**Recursos:** [Prototyping 101](https://www.smashingmagazine.com/2018/12/guide-wireframing-prototyping-tools/)

### 4. Avaliación de usabilidade

Os prototipos son probados con usuarios reais ou expertos para obter comentarios sobre a súa usabilidade e utilidade. Os resultados destas probas permítennos mellorar a interface antes de implementala.

Probamos a interface con usuarios reais para recoller comentarios e mellorala. Isto inclúe:

- Probas de usabilidade.
- Análise de métricas como tempo de carga e taxas de conversión.
- Probas A/B para comparar diferentes opcións.

**Guía práctica:** [UX Evaluation Techniques (Interaction Design Foundation)](https://www.interaction-design.org/literature/topics/ux-evaluation)

------

## Recursos recomendados

Para complementar esta introdución, podes consultar os seguintes recursos:

1. **Normas de usabilidade (Nielsen Norman Group):** https://www.nngroup.com/articles/usability-heuristics
2. **Introdución a UX/UI en Interaction Design Foundation:** [https://www.interaction-design.org](https://www.interaction-design.org/)
3. **Guías de accesibilidade web (W3C):** https://www.w3.org/WAI/

---

O deseño de experiencia de usuario para produtos web é un proceso continuo que require atención ás necesidades dos usuarios, ás características culturais e aos obxectivos comerciais. Durante este curso, exploraremos cada fase do ciclo de deseño en detalle, experimentando coas ferramentas e técnicas máis empregadas no sector.

A continuación, profundizaremos en cada unha das fases do ciclo de deseño. Lembra que o obxectivo final é **crear solucións que melloren a vida das persoas** a través de interfaces efectivas e intuitivas.

##  Fases do ciclo de deseño

Ao centrar o enfoque en produtos web, hai que adaptarse as particularidades das interfaces web. 

Á hora de disporse a crear unha interface web se seguen uns pasos moi determinados co fin de poñer o foco na mellor solución para o problema concreto que debemos superar.

------

### Fase 1: **Recompilación de requisitos**

#### Obxectivo

Comprender como os usuarios interactúan coa web, identificar os puntos clave da experiencia que debemos solucionar e definir obxectivos claros para facela máis cómoda e sinxela. Só se coñecemos a fondo a solución do problema que se persegue poderemos mellorar dita experiencia.

#### Métodos Específicos para Web

1. Análise de métricas Web:
   - Usar ferramentas como [Google Analytics](https://developers.google.com/analytics?hl=es) ou [Hotjar](https://www.hotjar.com/) para identificar comportamentos dos usuarios (taxas de abandono, páxinas máis visitadas, etc.).
2. Gravacións e mapas de calor:
   - Observar como os usuarios se moven polo sitio web, onde fan clic e que partes ignoran.
3. Test de usabilidade remota:
   - Realizar probas con usuarios reais interactuando co sitio desde diferentes dispositivos.
4. Feedback directo:
   - Recompilar comentarios a través de enquisas no sitio ou ferramentas como [Qualaroo](https://qualaroo.com/).

#### Produtos Resultantes

- **Mapas de fluxo de usuarios:** Representación das rutas máis comúns que os usuarios seguen no sitio web.
- **Historias de usuario:** Exemplo: "Como visitante do sitio, quero atopar facilmente os meus pedidos anteriores para consultar o estado dun envío."
- **Listaxe de problemas actuais:** Listar aspectos como tempos de carga lentos, navegación confusa ou formularios pouco intuitivos.

------

### Fase 2: **Deseño de alternativas**

#### Obxectivo

Explorar diferentes solucións para mellorar a interacción e funcionalidade do produto web.

#### Métodos Específicos para Web

1. Wireframes de Navegación:
   - Crear wireframes que representen a estrutura do sitio, incluíndo menús, navegación e contido clave.
2. Mockups:
   - Deseños máis detallados con elementos visuais que respecten o branding da web.
   - Ferramentas: Figma, Sketch ou Adobe XD.
3. Desenvolvemento de Propostas Responsivas:
   - Garantir que as interfaces funcionen de maneira óptima en dispositivos móbiles, tablets e escritorios.

#### Boas Prácticas

- **Priorizar a Xerarquía Visual:** Destacar os elementos máis importantes como botóns de acción ou información clave.
- **Simplificar:** Reducir pasos e interfaces complexas para optimizar o fluxo do usuario.

------

### Fase 3: **Prototipado**

#### Obxectivo

Construír representacións interactivas do sitio web para probar ideas en contextos reais.

#### Tipos de Prototipos na Web

1. Wireframes Interactivos:
   - Prototipos básicos que permiten navegar entre páxinas simuladas.
   - Útiles para validar a arquitectura da información.
2. Prototipos de Alta Fidelidade:
   - Inclúen elementos visuais e interaccións completas.
   - Poden probar animacións, efectos de hover, transiciones, etc.
   - Ferramentas: Webflow, Figma ou InVision.
3. Prototipos de Código:
   - Pezas de código funcionales que replican comportamentos reais. Por exemplo, formularios dinámicos.

------

### Fase 4: **Avaliación de Usabilidade**

#### Obxectivo

Validar que o deseño web é intuitivo, eficaz e cumpre cos obxectivos dos usuarios.

#### Métodos Específicos para Web

1. Probas de Usabilidade en Contexto:
   - Realizar probas en diferentes dispositivos e navegadores para garantir consistencia.
   - Exemplo: Asegurar que un formulario é accesible tanto en Google Chrome como en Safari.
2. Análise de UX Metrics (Google HEART Framework):
   - **Felicidade:** Medir a satisfacción do usuario a través de enquisas ou NPS.
   - **Compromiso:** Tempo de interacción nunha páxina.
   - **Taxa de Conversión:** Usuarios que completan accións clave (rexistrarse, comprar, etc.).
3. Probas A/B para Elementos Críticos:
   - Comparar dúas versións dunha páxina para determinar cal converte mellor.
   - Exemplo: Comparar dous deseños de botón "Engadir ao Carriño."

------

## Ciclo Iterativo na Web

No caso dos produtos web, o ciclo adoita ser máis dinámico, coa posibilidade de realizar pequenas iteracións de forma continua, grazas á capacidade de implementar cambios rapidamente. Por exemplo, engadir un novo CTA ou axustar o tamaño dunha fonte pode ser cousas relativamente rápidas. Ou non, pero para iso imos contigo!


**Recursos xerais para UX/UI:**

- [NNGroup: Usability Heuristics](https://www.nngroup.com/articles/ten-usability-heuristics/)
- [W3C Accessibility Standards](https://www.w3.org/standards/webdesign/accessibility)